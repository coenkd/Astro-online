# Opdracht biosignatures op Enceladus

## Inleiding
**Enceladus** bevindt zich mogelijk in de bewoonbare zone van de zon. Maar is deze maan echt geschikt voor leven? Om dit te bepalen, onderzoeken wetenschappers:

- de **effectieve zonneflux** ($S_{\text{eff}}$),
- de **atmosfeer**, en allerhande **abiotische factoren**
- mogelijke **biosignatures**: chemische sporen die kunnen wijzen op leven.

In deze opdracht ga je:
- berekenen of Enceladus zich in de bewoonbare zone bevindt;
- onderzoeken hoe **spectroscopie** en een missie naar Enceladus kunnen helpen bij het detecteren van biosignatures.

---

## 1. De Bewoonbare Zone van Enceladus
De **bewoonbare zone** (habitable zone) is het gebied rond een ster waar vloeibaar water op het oppervlak van een planeet zou kunnen bestaan. Dit wordt bepaald door de **effectieve zonneflux** $S_{\text{eff}}$. De grenzen zijn:

$$
0{,}53 \leq S_{\text{eff}} \leq 1{,}1
$$

Gebruik de formule:

$$
d = \sqrt{\frac{L_{\text{ster}}}{L_{\odot} \cdot S_{\text{eff}}}}
$$

waarbij:
- $d$ = afstand van de bewoonbare zone tot de ster (in AE),
- $L_{\text{ster}}$ = lichtkracht van de ster (in eenheden van $L_{\odot}$),
- $L_{\odot}$ = lichtkracht van de zon,
- $S_{\text{eff}}$ = effectieve zonneflux.

**Opdracht:**
- Bereken de binnen- en buitenranden van de bewoonbare zone rond de zon met $S_{\text{eff}} = 1{,}1$ (binnenrand) en $S_{\text{eff}} = 0{,}53$ (buitenrand).
- Zoek de werkelijke afstand van Enceladus tot de zon op.
- **Vergelijk**: ligt de maan binnen de bewoonbare zone?
- **Conclusie**: wat betekent dit voor de kans op vloeibaar water en leven?

---

## 2. Spectroscopie en Biosignatures

### a. Spectroscopie
Hoe bepalen astronomen via **spectroscopie** welke elementen en moleculen in de atmosfeer van een exoplaneet voorkomen?

### b. Biosignatures
Welke **biosignatures** kunnen wijzen op leven, zoals:
- zuurstof ($\ce{O2}$),
- methaan ($\ce{CH4}$),
- waterdamp ($\ce{H2O}$)?

**Waarom** zijn juist deze moleculen interessant?


### c. Onderzoek welke factoren gunstig zijn voor het bestaan van leven op dit hemellichaam, en welke factoren ongunstig zijn. Denk hierbij aan:
- externe energiebronnen (straling van moederster, getijdenkracht, restwarmte, …)
- temperatuur, aanwezigheid van vloeibaar water
- energiebronnen voor levensvormen (fotosynthese, chemosynthese, …)
- geologie: klimaat, bodemgesteldheid, tidal locking, …


---

## Product
Maak een **PowerPoint-presentatie** (4–6 dia's) waarin je je bevindingen presenteert:

1. **Introductie**: Wat is Enceladus en waarom is deze planeet interessant?
2. **Berekening**: Bewoonbare zone + vergelijking met werkelijke afstand.
3. **Spectroscopie en biosignatures**: Hoe onderzoek je de atmosfeer?
4. **Gunstige en ongunstige factoren voor leven** op Enceladus. 
5. **Conclusie**: Wat kun je zeggen over de leefbaarheid van Enceladus?

---

Veel succes!


